---
title: "Naša bajka na Hvaru"
date: "10-12-2019"
author: "Studio Jabuka"
tags: "Catering"
image: './images/Sample2.jpg'
path: '../blog-2/'
featuredIcon: '../../images/Icons/weddings.png'
---
U gradu Hvaru početkom svibnja otvoren je Štajun, restoran koji se u moru novootvorenih pretencioznih mjesta u kojima se konstantno inzistira na nekoj posebnoj, dosad neviđenoj ponudi, pomalo izdvaja jednostavnošću. Izgleda kao ugodna, jednostavna konoba kakvu si zamišljate na moru, otvorenu prije 20, 30 godina. 
Ovim putem im se zahvaljujemo na ukazano povjerenje te se nadamo budućoj suradnji. 

![WeddingPet](./images/Sample2.jpg)
<br/>
Otvorila su ga dva Hvaranina i prijatelja iz djetinjstva, Franko Žuvela i Hrvoje Tomičić. Na vlastiti restoran odlučili su se nakon godina rada u ugostiteljstvu, iako su obojica relativno mladi. Franko je sa svoje 23 godine vjerojatno jedan od mlađih poduzetnika na Hvaru; posljednje dvije godine, sa svojom firmom Vijola, bavi se distribucijom hrvatskih i inozemnih vina. Hrvoje ima 28 godina te je godinama radio u hvarskom restoranu Kod Kapetana gdje je, kaže, dobio golemo bogato iskustvo.
<br/><br/>
U restoranu se sve vrti oko dvije ključne stvari: dobrih domaćih vina i sezonskih namirnica na kojima inzistiraju. Otud i ime restorana; štajun na hvarskom dijalektu znači sezona ili vrijeme od nečeg; štajun od šparoga recimo,što usput još uvijek traje. Osim šparoga, koje su sad vrlo zastupljene zahvaljujući kišama koje su im produljile sezonu, ovih dana u ponudi češće će se spominjati i artičoke.
